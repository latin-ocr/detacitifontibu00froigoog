36

quibus commotus Plinius tam immaturum operi finem impo-
suerit, inquirentibus nobis haud levissimi momenti videtur,
quod sub Nerone novissimis annis omne studiorum genus
paulo liberius periculosum servitus fecerat. at multo gravior
causa extitit haec, quod operis finis congruit cum isto, quem
finem militiae germanicae Plinius fecit.

E Pliniano opere Tacitum pauca de Agrippina tra-
dita suae narrationi inseruisse supra diximus. nam summam
earum rerum, quae a. 14-—16‘in Germania gestae sunt, e
vetere illo communi auctore sumpta esse argumenta sunt
haec: ac primum quidem communis auctor, quem Tacito et
Dione inter se collatis Germanicum miris laudibus praedi—
casse constat, si expeditionum Germanici mentionem non
fecisset, bonam ad augendam eiusdem gloriam occasionem
omnino neglexisset. deinde ea, quae de militibus, ut in hostem
ducerentur, precantibus a Tacito I, 49 scripta sunt, cum bellis
Germanici ipsis tam arte cohaerent, ut e communi auctore
utraque petita esse non negares. postremo vero, ut supra dic-
tum est, aliam causam, qua commotus Dio inde ex c. 7 aucto—
rem suum plane omiserit, non invenies nisi fortasse eam, quod
bella Germaniae ab eodem latius explicata fuerant. quae argu-
menta omnia si respiciaS, cum in seditionibus legionum, tum
in expeditionibus Germanici enarrandis unum modo Tacito
auctorem fuisse probabilius est, quam ut inde ex c. 55 longe
alium fontem istum adiisse nulla probabili causa conicias.

Bella Germanica hic illic· annalibus scriptorum intexta
fuisse ex eo maxime efficio, quod ineunte Neronis principatu
Plinius in unum corpus ea colligere constituit. quare cum a. 47
imperator Claudius adeo novam in Germanias vim prohibu-
isset, ut referri praesidia cis Rhenum iuberet (Tac. a. XI, 19),
haud incommodum tali collectioni tempus sibi elegit. quibus
monitis si rationem quaeras, quae inter Taciti auctorem et
Plinium intercedat, id fieri potuisse probabimuS, ut in numero
scriptorum, quos in tradendis bellis Germaniae Plinius secu·
tus est —- etenim expeditioni Domitii Corbulonis a. 47 in Chau-
cos factae se ipse interfuisse scribit nat. hist. XVI 1 -—
cum alii, tum Taciti auct'or esset. nam ante Plinii bella circa
a. 60 edita haud dubie iste libros suos composuit. ut, qui me-
moriae produntur rerum Tiberianarum auctores, singulos
enumeremus , Seneca rhetor, quem L. Annaeus Seneca filius
historias ab initio bellorum civilium paene usque ad mortis

 

 

