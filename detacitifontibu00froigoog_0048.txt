42

aut aestate a. 14 ad Germanicum suum tunc in Gallia com-
morantem profectam esse cognoverimus ¹) eamque auctumno
eiusdem anni in castris legionum Germanicarum gravidam
Tacitus memoret ²), dubium non est, quin partu paulo post in
lucem edito Agrippina filia nata fuerit, id quod hisce tem-
porum argumentis maxime confirmatur.

Nuntiata morte Augusti, quae d. 19. Aug. a. 14. accide-
rat, iisdem ferme diebus et Pannonicas et Germanicas legiones
seditio incessit ³). sed postquam illa d. 26. Sept, quo luna de-
fecit ⁴), est composita, Germanicam rebellionem aliquantum
temporis durasse e Tac. Ι. 46 initio colligendum est. utcunque
se ea res habuit, Agrippinam circa kal. Oct. a. 14 eo, quod
et hiems imminebat neque ita multo post eodem anno expe·
ditio in Germaniam facta est, non longe a partu edendo afuisse
elucet; quem hoc ipso vel ineunte m. Novembri editum esse
nemo negabit. fasti Antiates supra memorati diem natalem
Agrippinae statuunt 6. Nov. et quidem filiae, non matria, quod
cum ex a. 51 his fastis tribuendo -- quo tempore filia florebat
-- tum maxime e tabula arvali ⁵) anni 57 nuper reperta cogno‘-
scitur. prodit enim haec tabula diem 6. Nov. natalem Agrip-
pinae addito Augustae cognomine, quod cognomen mater a
Tiberio in exilium depulsa ibique a. 33 mortua ⁶) minime,
at filia, postquam Claudii uxor facta est, a. 50 accepit ⁷). quare
cum Ubiorum oppidum natale solum eius satis constet ⁸), hoc
primum a nobis demonstratum est Agrippinam filiam d. 6.
NoV. a. 14 in oppido Ubiorum natam esse. denique quod ad
Suetonianum illud tcontinuum triennium' attinet, inde a. d. 6.
Nov. a. 14 usque ad initium a. 18 - tantum enim maximae
et minimae natu filiarum natalicia inter se distant — si tem·
pora computaverimus, tres plenos et unius anni partem habe-
bimus tam exiguam, cuius quod Suetonius mentionem nullam
fecerit, non mireris.

Quo anno Drusilla nata sit, si quaeris, eum ipsam in
Rhenana regione partam et Germanicum patrem exeunte a.
16 e Germania Romam revocatum esse constet, aut ipso a.
16 aut superiore 15 genita est, et si in a. 15 testimonia in·

 

1) Suet. Calig. 8. 2) a. 1. 40, 44. 3) Tac. a. 1. 8-1.

4) Zech. die wichtigeren Finsternisse des Alterthnms p. 35, 51.
5) Bullatino dell· inst. 1869, p. 88.

6) Tac. a. VI. 25. 7) a. XII. 26. 8) a. X11. 27.

