20

militibus discedentium ,aspectu ad poenitentiam flexis a Ta·
cito scripta sunt, quam maxime congruunt et tanquam vivo
necessitudinis vinculo coniuncta sunt. quibus introspectis du-
bitandum vix erit, quin ut his: καὶ τῶν τε πρέσβεων ὄλίγου
τινὰς ἀπέσφαξαν καὶ ἐνέκειντο (sc. αὐτῷ τῷ ΙῈρμανικῴ) reli-
qua similia narraret, Dio mira levitate Agrippinam et Gaium
in fuga captos esse scripserit ideoque totam communis auctoris
narrationem in contrariam verterit.

Ecce finis totius quaestionis, quam de Tacito et Dione
inter se dissentientibus supra instituimus. sed hanc dissensio·
nem quod acrius subtiliusque percensuimus ‚ noli minimarum
rerum studio tribuere, benevole lector! nam si quis utriusque
relationes obiter contulerit, Dionis fidem haud dubie compro·
babit, Tacitum vero eo auctore usum esse statuet, qui impe-
rante Germanici domo cum ceteras omnes Germanici res ni-
miis laudibus praedicavisset, tum vero eas, quae dominantium
famae adversae erant, secundas reddidisset. at nunc, quem-
cunque in dissensum illum nobiscum inquirere non piguit, is
’ et Taciti fidem laudabit novisque argumentis e Dione sumptis
intelliget, in quantum res vere traditae rhetoricis veterum
scriptorum artificiis depravatae sint.

3. In duobus prioribus capitibus e communi fonte Taci-
tum et Dionem hausisse evicimus. nunc demum quibusnam
locis uterque aliquam fontium mentionem ipse fecerit, quae-
ramus. et Dio quidem nullos omnino citat, Tacitus autem de
interfectis Vibuleno et Percennio rebellibus scribit c. 29:

‘tradunt plerique intra tabernaculum ducis obrutos, alii
corpora extra vallum abiecta ostentui’. ὴ

Tali tradentium diversitate neque pluribus fontibus Taci-
tum usum esse neque omnino in manibus habuisse multorum
scripta evincitur. etenim Tacito et Dioni unum auctorem fuisse
supra demonstratum est, eoque insuper confirmatur, quod Ta·
citus in omnibus cap. 16-—52 alio loco fontes, e quibus hau-
serit, non memorat neve uno quidem verbo res sibi traditas
in dubi-tationem vocat. quae cum ita sint, quamquam apud
Dionem non extat, tamen levissimum illum de corporibus
dissensum, quem ex erroribus res gestas videntium originem
duxisse patet, communem auctorem sive sermonibus sive
commentariis talium virorum usum in opere suo adnotavisse
diiudicabimus. sed vere an falso haec diiudicata sint — hoc
uuum ii, quorum in manus nostra cura venerit, non negabunt,

 

 

⁴1*-

 

