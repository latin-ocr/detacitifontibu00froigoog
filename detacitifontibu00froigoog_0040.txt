34

cetera omnia e vetere communi illo auctore sumpserit, tum
vero ad res magis illustrandas pauca e Pliniano opere exhi-
bita narrationi suae inseruerit. de quo opere cum nihil ad-
huc certi habeamus, altius hoc loco nobis repetendum est.

O. Plinii Secundi opera omnia singulatim enumerantur
a nepote eodemque per adoptionem filio, qui Macro suo scri·
psit ep. III 5: ,

cPergratum est mihi, quod tam diligenter libros avunculi
mei lectitas, ut habere omnes velis quaerasque, qui sint omnes.
fungar indicis partibus atque etiam, quo sint ordine scripti,
notum tibi faciam. est enim hoc quoque studiosis non iniu-
cunda cognitio:

1) De iaculatione equestri unus. hunc, cum praefectus alae
militaret, pari ingenio curaque composuit.

2) De vita Pomponii Secundi duo, a quo singulariter amatus
hoc memoriae amici quasi debitum munus exsolvit.

3) Bellorum Germaniae viginti, quibus omnia, quae cum Ger-
manis gessimus bella, collegit. incohavit, cum in Germania
militaret, somnio monitus. adstitit enim quiescenti Drusi
Neronis effigieS‚ qui Germaniae latissime victor ibi periit,
commendabat memoriam suam orabatque, ut se ab iniuria
oblivionis adsereret.

4) Studiosi tres in sex volumina propter amplitudinem divisi,
quibus oratorem ab incunabulis instituit et perfecit.

5) Dubii sermonis octo, scripsit sub Nerone novissimis annis,
cum omne studiorum genus paulo liberius atque erectius
periculosum servitus fecisset.

6) A fine Aufidii Bassi triginta unus.

7) Naturae historiarum triginta septem.

Hoc ordine C. Plinius libros suos composuit, quos quin
eodem ediderit omnes, non est quod dubites exceptis nimirum
a fine Aufidii Bassi sive Historiarum libris, quos auctor ipse
nat. hist. praes. ξ 19 heredi se mandasse prodidit, ne quid
ambitioni dedisse vita iudicaretur.

Bellorum Germaniae libri, de quibus agendum nobis est,
quando editi fuerint, non traditur, computatis tamen iis, quibus
reliqua ab isto composita sunt, temporibus facile erui potest.
et vitam Pomponii Secundi, quam proxime ante bella Ger-
maniae Plinius descripsit, defuncto Pomponio scriptam edi·
tamque esse eo manifestum est, quod auctor hoc memoriae
amici quasi debitum munus exsolverat. P. Pomponius Secun-

Αἰ

 

