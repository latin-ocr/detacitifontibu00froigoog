10

καὶ ἐς τοσαύτην γε μεταβσ- c. 44: discurrunt mutati et
λὴν ἦλθον, ὥστε καὶ αὐτοὶ seditiosissimum quemque vin·
τούς θρασυτάτους σφιῦν αὕτη· ctos trahunt ad legatum legio*
κέλευστοι συλλαβεῖν κτλ. nis primae O. Caetronium etc.
Quoniam cetera omnia quippe similibus verbis ab utro·

que scripta e communi sonte fluxisse supra cognitum est,

' haec ex eodem sumpta esse cogor ut statuam. ergo Tacitus

et Dio in rebus ipsiS, quibus inter se dissentiunt, communem
illum auctorem omnino non omiserunt.

Sed commentariis vel ab Agrippina filia vel ab amico
aliquo in maiorem Germanici gloriam compositis Tacitum
usum esse, ut quae ab auctore communi de Agrippina Gaio-
que tradita essent, in contraria ipse verteret, hoc plane ne·
gaudum est. etenim a tempore, quo Germanici domus florebat,
annis 37—-59 Annalium scriptor nimis aberat, quam quem in
laudem illius consensui auctorum repugnare voluisse putares.
addendum est, quod Suetonius in vit- Calig. c. 9 eadem fere,
quae Tacitus, in hunc modum tradit:

(Caligulae, cognomen castrensi ioco traxit, quia manipu-
lario habitu inter milites educabatur. apud quos, quantum
praeterea per hanc nutrimentorum consuetudinem amore et
gratia valuerit, maxime cognitum est, cum post excessum Au-
gusti tumultuantes et in furorem usque praecipites solus haud
dubie et conspectu suo flexit. non enim prius destiterunt,
quam ablegari eum ob seditionis perieulum et in proximam
civitatem demandari animadvertissent3 tunc demum ad poeni-
tentiam versi reprenso ac retento vehiculo invidiam, quae sibi
fieret, ,deprecati sunt'.

Ε Tacito Suetonium sua exscripsisse cum demonstrari
omnino nequit, tum eo refellitur, quod iste Gaium vehiculo
invectum esse auctor est, Tacitus c. 40 tincessisse muliebre
ac miserabile agmen, profugam ducis uxorem, parvulum sinu
filium gerentem' scribit. quodsi feminae gravidae tam longum
iter pedibus permetiendum fuisse non credimus, Tacitus eodem,
quo fonte Suetonius, usus, ut verbis quam tristissimis legen-
tium animos magis commoveret, paululum ab integra auctoris
narratione deflexit. ergo quae de rebellibus feminae puerique
aspectu ad obsequium flexis prodit, haec Tacitus nequaquam
finxit, sed apud rerum scriptorem potius scripta reperit. quae·
ramus nune, utrum duo auctores an unum noster pro fonte ha-
buerit.

